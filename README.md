# সহজ বাংলায় REST API

REST API বুঝতে হলে আমাদের সর্বপ্রথম বুঝতে হবে API কি এবং কেন ইউজ করা হয়। 
## API কি?  
ধরা যাক, আপনি ঢাকা থেকে কিশোরগঞ্জ ট্রেনের একটি টিকিট কাটতে চান। তাই আপনি ট্রেনের রিজার্ভেশন অ্যাপে ঢুকলেন। সেখানে আপনি স্টেশনের নাম, সময়, তারিখ, এবং ক্লাস নির্বাচন করে "সার্চ" বাটনে ক্লিক করলেন এবং আপনার দেওয়া ডেটার ভিত্তিতে টিকিটের ইনফরমেশন দেখালো।

এখন এখানে:
- **আপনি:** Client (ব্যবহারকারী)।
- **অ্যাপ:** আপনার Interface (ট্রেনের রিজার্ভেশন অ্যাপ)।
- **API:** মাধ্যম, যা ট্রেন কোম্পানির সার্ভার থেকে তথ্য নিয়ে আসে।
- **সার্ভার:** ডেটাবেস, যেখানে সমস্ত ট্রেনের শিডিউল, আসন সংখ্যা, এবং ভাড়ার তথ্য সংরক্ষিত থাকে।


## মূল বিষয়
API এর পূর্ণরুপ হলো **Application Programming Interface** যা ক্লায়েন্ট এবং সার্ভার (ডেটাবেস) এর মধ্যে যোগাযোগ করিয়ে দেওয়ার একটি মাধ্যম। এটি নিশ্চিত করে যে আপনি আপনার প্রয়োজনীয় তথ্য সহজে এবং দ্রুত পাচ্ছেন কিনা।

---
এখন আসা যাক REST API এর আদ্যোপান্তে
## REST API: কী এবং কেন?

ধরা যাক, আপনি এমন একটি রেস্তোরাঁতে গেছেন, যা অন্যান্য রেস্তোরাঁ থেকে আরও উন্নত এবং সুশৃঙ্খল। এখানে মেনু, অর্ডার এবং ডেলিভারির প্রতিটি ধাপ নির্দিষ্ট নিয়মের মধ্যে পরিচালিত হয়। ঠিক সেভাবেই, একটি API-কে যখন নির্দিষ্ট কিছু নিয়ম এবং নীতিমালার ভিত্তিতে সাজানো হয়, তখন ডাটা আদান প্রদান করতে সুবিধা হয় আর এমন একটি API স্ট্রাকচার হলো  **REST API** । 

### REST API কী?
REST(**Representational State Transfer**) API হলো এমন একটি API, যা REST আর্কিটেকচারের নীতিমালা অনুসরণ করে। এর মাধ্যমে ক্লায়েন্ট এবং সার্ভারের মধ্যে সহজ এবং সুশৃঙ্খলভাবে ডেটা আদান-প্রদান সংগঠিত হয়। এটি ওয়েব-ভিত্তিক অ্যাপ্লিেশনের মধ্যে ডেটা আদান-প্রদানের সবচেয়ে জনপ্রিয় পদ্ধতিগুলোর একটি।

### REST API-র গুরুত্বপূর্ণ বৈশিষ্ট্য

REST API এমন কিছু নিয়ম এবং নীতির সমন্বয়, যা একটি API-কে সহজ, দ্রুত এবং কার্যকরভাবে কাজ করার উপযোগী করে তোলে। এর মূল বৈশিষ্ট্যগুলো নিচে আলোচনা করা হলো:

#### ১. Stateless (অবস্থাহীন)

REST API Stateless অর্থাৎ প্রতিটি Request স্বতন্ত্র এবং সম্পূর্ণ। সার্ভার পূর্ববর্তী Request এর কোনো তথ্য মনে রাখে না। প্রতিটি Request এ যা দরকার, সব তথ্য আলাদাভাবে পাঠাতে হয়।

**উদাহরণ:**  
আপনি `/users` থেকে ডেটা আনতে চাচ্ছেন। প্রতিবার Request করার সময় আপনাকে সেই Request এর সাথে প্রয়োজনীয় সব তথ্য দিতে হবে, যেমন:
- ব্যবহারকারীর পরিচয় (API Key বা Token)
- ডেটার ধরন (JSON বা XML)
- পদ্ধতি (GET, POST ইত্যাদি)

**সুবিধা:**
- সার্ভারের কাজ কমে যায়, কারণ এটি Previous Request সংরক্ষণ করে রাখে না।
- এটি সহজে Scale করা যায়, অর্থাৎ বড় application এর ক্ষেত্রে এটি অনেক কার্যকরী।

#### ২. Resource-Based (উপাদান ভিত্তিক)

REST API-তে প্রতিটি উপাদান বা তথ্যকে Resource হিসেবে বিবেচনা করা হয়। প্রতিটি Resource-এর একটি নির্দিষ্ট URL (Uniform Resource Locator) থাকে। এই URL-এর মাধ্যমে সেই Resource-এর ডেটা বা কার্যক্ষমতা ব্যবহার করা যায়।

**উদাহরণ:**
- `/students` → সকল Student এর তথ্য।
- `/students/1` → নির্দিষ্ট একজন Student এর তথ্য (ID=1)।
- `/students/1/courses` → সেই Student এর কোর্স তালিকা।

**সুবিধা:**
- ডেটা স্পষ্ট এবং সুনির্দিষ্ট ভাবে সাজানো থাকে।
- ডেভেলপাররা সহজে URL দেখে বুঝতে পারে কোন ডেটা কোথায় পাওয়া যাবে।


#### ৩. HTTP Methods (পদ্ধতি ব্যবহার করে কাজ)

REST API সাধারণত HTTP Methods ব্যবহার করে কাজ করে। প্রতিটি পদ্ধতির নির্দিষ্ট কাজ আছে, যা REST API-কে কার্যকরভাবে পরিচালিত করে থাকে।

**HTTP Methods-এর কাজ:**
- **GET:** ডেটা Read বা সংগ্রহ করা।  
  উদাহরণ: `/students` → সকল Student এর তথ্য।
- **POST:** নতুন ডেটা Create বা যোগ করা।  
  উদাহরণ: `/students` → নতুন Student যুক্ত করা।
- **PUT:** বিদ্যমান ডেটা সম্পূর্ণরূপে Update করা।  
  উদাহরণ: `/students/1` → ID=1 Student এর তথ্য Update।
- **DELETE:** ডেটা মুছে ফেলা।  
  উদাহরণ: `/students/1` → ID=1 Student এর তথ্য মুছে ফেলা।

**সুবিধা:**
- কাজগুলো সহজেই ভাগ করা যায়।
- ডেভেলপারদের জন্য পদ্ধতিগুলো বোঝা সহজ হয়।

#### ৪. JSON ফরম্যাট

REST API সাধারণত JSON (JavaScript Object Notation) ফরম্যাট ব্যবহার করে ডেটা আদান-প্রদান করে। এটি lightweight, দ্রুত এবং easy to read.
**উদাহরণ:**  
আপনি `/students/1` থেকে ডেটা চেয়েছেন। সার্ভার JSON ফরম্যাটে নিচের মতো ডেটা পাঠাবে:

```json
{
    "id": 1,
    "name": "Fuad",
    "age": 23,
    "courses": ["Math", "Science", "English"]
}
```
**সুবিধা:**
- JSON পড়তে এবং লিখতে সহজ।
- JSON অনেক প্রোগ্রামিং ভাষায় সমর্থিত।

### REST API-এর কাজের একটি পূর্ণ উদাহরণ:
ধরি, আপনার একটি "ই-লার্নিং সিস্টেম" ওয়েবসাইট আছে, যেখানে Student, কোর্স এবং রেজিস্ট্রেশন পরিচালনা করা হয়। নিচে REST API কিভাবে কাজ করে তা উদাহরণসহ দেখানো হলো:
#### ১. GET: সকল Student এর তথ্য দেখতে
**Endpoint:** `/students`  
**Method:** `GET`  
**Response:**
```json
[
  {"id": 1, "name": "Rahim", "age": 20},
  {"id": 2, "name": "Karim", "age": 22}
]
````
#### ২. POST: নতুন Student যুক্ত করতে
**Endpoint:** `/students`  
**Method:** `POST`  
**Request Body:**
```json
{"name": "Anwar", "age": 27}
````
**Response:**
```json
{"id": 3, "name": "Anwar", "age": 21}
````

#### 3. PUT: স্টুডেন্টের নাম আপডেট করর**Endpoint:** `/students`  
**Method:** `PUT`  
**Request Body:**
```json
{"name": "Anwar Hossain", "age": 27}
````
**Response:**
```json
{"id": 3, "name": "Anwar Hossain", "age": 21}
````

#### 3. Delete: একটি Student এর তথ্য মুছে ফেলতে
**Method:** `DELETE`  
**Response:**
```json
{{"message": "Student মুছে ফেলা হয়েছে।"}}
````

### REST API কেন জনপ্রিয়?
- সহজ ডিজাইন: REST API সহজ এবং বোঝা সহজ।
- স্কেলেবল: বড় অ্যাপ্লিকেশনেও কার্যকর।
- নমনীয়তা: JSON এবং HTTP-এর মাধ্যমে দ্রুত যোগাযোগ।
- মাল্টিপ্ল্যাটফর্ম: মোবাইল, ওয়েব, এবং ডেস্কটপ অ্যাপে ব্যবহারযোগ্য।

